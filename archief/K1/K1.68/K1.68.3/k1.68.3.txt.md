STUDENTEN FAKULTEIT in de C.I.F.
UTRECHT, oktober 1968

Aan de hoofd- en bijvakstudenten 
	geïnteresseerden,
	ingeschreven aan de C . I . F.

Dit schrijven betreft: I Struktuur Studentenfakulteit 
				II Nieuw Bestuur
				III Planning 1968-1969

ad I.Bij de inschrijfformulieren hebt U dit jaar voor het eerst een [ASVU](../../../../concepten/organisaties/ASVU.md)-girostortingskaart aangetroffen. Via de hierop vermelde ver- wijzing naar het [ASVU](../../../../concepten/organisaties/ASVU.md)-formulier in het inschrijvingspakket is het U duidelijk kunnen worden, dat U wordt uitgenodigd een kontributie van f.5.-- te voldoen voor het lidmaatschap van de [Studenten Fakulteit in de C.I.F.](../../../../concepten/organisaties/studentenfaculteit.md) 
Deze noviteit is een gevolg van de struktuurwijzigingen der fakulteitsverenigingen welke het afgelopen jaar hebben plaatsgevonden. Tot nu toe kende onze Studentenfakulteit geen betalende lidmaatschappen, en was zij financiëel geheel afhankelijk van USF-subsidies.
In de loop van het afgelopen akademisch jaar is ontstaan de ASVU
(= Associatie Studie-Verenigingen Utrecht). Met ingang van dit jaar is de USF nog slechts bereid haar (aanvullende) subsidie-funktie via de ASVU te verrichten, met dien verstande, dat de Studentenfakulteiten zich omvormen tot kontributie-heffende (Studie)verenigingen. De onvang van deze subsidie is bovendien gekoppeld aan
het aantal kontributie-leden van de Studentenfakulteit/vereniging. Vandaar de bovengenoemde giro-stortingskaart.
Nu wil het geval, dat zelfs bij een maximale toetreding van betalende tot de studentenfakulteit der C.I.F. het beschik-
bare budget in het komende jaar aanzienlijk lager zal zijn dan
tot nu toe het geval is geweest. Dit is het gevolg enerzijds van het kleine aantal potentiële leden/kontribuanten van onze Studenten-
fakulteit, anderzijds van de verdeelsleutel, welke door de ASVU wordt toegepast op de te verdelen USF-subsidie.
In het afgelopen jaar heeft het bestuur op urenlange vergaderingen getracht USF en ASVU te overtuigen van de onbillijkheid van de voorgestelde financiële regeling: voor kleine verenigingen zoals de onze betekent een en ander namelijk dat de subsidie maximaal F.100.-- zal bedragen, en het te besteden budget meer dan gehalveerd zal worden ten opzichte van het verleden.
Om inkrimping van onze aktiviteiten voor het komende jaar tot een minimum te beperken, spoort het bestuur bij deze iedereen daarom dringend aan de gevraagde kontributie zo spoedig mogelijk over te maken (voorzover men dat nog niet gedaan heeft). Het bedrag van f.5.-- kan ook gegireerd worden op
			postrekening 1412 t.n.v. ABN-Utrecht
			t.g.v,:ASVU, kontributie Studentenfakulteit in de C.I.F.
Het spreekt vanzelf dat van nu af aan het bestuur der Studentenfaculteit tegenover de leden verantwoording zal afleggen over het gevoerde financiële beleid.

ad II Nieuw Bestuur
De kandidaatstelling voor 1968 - 1969 luidt als volgt:
	Praeses: G.Panhuysen
	Abactis: C. Schavemaker
	Fiscus: J.van Anerongen
Bij wijze van toelichting het volgende:
Het aftredende bestuur is tot de bevinding gekomen dat een zekere mate van kontinuiteit een vlotte bestuursfunktionering bevordert. Vandaar dat twee zittende bestuursleden zich opnieuw beschikbaar
hebben gesteld, zij het in veranderde funkties.
Aangezien het bijeenroepen van een
aparte verkiezingsvergadering geen zin heeft wegens gebleken geringe opkomst, meent het bestuur een schriftelijke verkiezingsprocedure te moeten toepassen: Kontributie-betalende leden die een tegenkandidatuur willen stellen kunnen tot 1 nov. a.s. bijgevoegde strook ingevuld opsturen aan
het huidige abactiaat, Baanstraat 21, Utrecht.

ad III Planning 1968 - 1969
De Studiekommisie, i.c. krachtens mandaat der vergadering d.d.
7 febr. 1968 het bestuur der Stud. Fak., wil het komende jaar
serieuze pogingen in het werk stellen om te komen tot de installatie van een Studieraad. Zij die een actief aandeel ambiëren in de werkzaamheden van de studiekommissie gelieven zich op te geven
bij de kandidaat abactis: Vleutenseweg 401, Utrecht.
Ten aanzien van te organiseren lezingen overweegt het bestuur
de succesvolle 'cycklusformule' van het afgelopen jaar te kontinu- eren. Gedacht wordt aan een thema rond de filosofische antropologie. Er is kontakt gaande met de Studium Generale Commissie om te komen tot een vorm van samenwerking.

J. van Amerongen
	h.t.praeses


-------------------------------------
Tegenkandidaten Bestuursfunkties:
	Praeses:
	Abactis:
	Fiscus: